# Neden BASH Öğrenmeliyiz?

Aslında bu konuda okuyacaklarınız genel olarak pek çok programlama dili için geçerlidir. Fakat BASH dilini neden öğrenmeliyiz konusu belki daha spesifik bir konu. Genelde tüm diller için geçerli olsa da bazı noktalarda yalnızca BASH için bir sebep olacaktır.

İnsanlar pek çok işini GUI \(Graphical User Interface\) ile yapabiliyor ancak bazı işleri GUI ile yapmak çok ama çok zahmetli hatta imkansız olabilmekte. Buna en basit örnek olan tekrarlanan işlerimizi verebiliriz. Bilgisayarda bir programda yapmanız gereken işlemler toplamı bir saatinizi alıyorsa ve bunu her gün yapmanız gerekiyorsa boşu boşuna her gün bir saatinizi kaybediyorsunuz demektir. Oysa bu işlemi BASH dilinde yalnızca bir sefer kodlayıp her gün yalnızca beş saniyenizi ayırıp bu BASH dosyasını çalıştırarak aynı işlemleri hem çok daha kısa sürede hem de çok daha hızlı biçimde yapabilirsiniz. Hatta her gün beş saniye harcamanıza dahi gerek yok. Zamanlanan görevler verebilirsiniz bilgisayarınıza.

Bilgisayarınızda yaptığınız işlemleri genel olarak sürekli yapıyorsanız bunları birer script dosyası haline getirip kendi komutlarınızı oluşturabilirsiniz. Bu sayede işlemleriniz yine daha kısa sürede daha hızlı halledilir.

BASH ile GNU/Linux sisteminize tam hükmedebilirsiniz. Yapmak istediğiniz pek çok şeyi GUI' ye ihtiyaç duymadan hızlıca halledebilirsiniz. Herhangi bir dosyaya ulaşmanız, arama yapmanız, dosyalar arasında spesifik aramalar yapmanız gibi pek çok şey için gereklidir BASH. Örneğin içinde bulunduğunuz dizindeki dosyalar arasından boyutu 10 MB' nin altında olan ve baş harfi 'a' ya da 'b' olan tüm dosyaları seçmek isterseniz bunu elle yapmanız çok zor olacaktır. Ayrıca bunun için GUI' ye sahip bir araç bulmanız ve kullanmanız da yine çok zor olacaktır. Bunun için bir uygulama var mı, emin değilim. Ancak bunu BASH kullanarak tek satırda bile halledebiliriz.

Yukarıda yazdığımız sebepler ve daha birçoğu nedeniyle BASH öğrenilmesi gereken bir dildir.

